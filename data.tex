\chapter{Data}
\label{kap:data}

Zvukový odkaz Karla Makoně je původní a ústřední motivací pro tuto práci. O jeho
díle neexistuje téměř žádná sekundární literatura, snad kromě článku
v~religionistickém časopise Dingir, viz Hájek 2007\cite{hajek2007cesky}. Osobně
považuji Makoňovo dílo za jedno z~nejzásadnějších vůbec v~oblasti duchovního
průkopnictví, a to jeho systematičností, obsáhlostí, návodností, novátorstvím a
především hloubkou. Jeho nauka se od moderních duchovních směrů odlišuje kladným
postojem k~civilizačnímim trendům, nikoliv jejich zavrhováním, dále
konzistentním souladem s~rozumovým poznáním a pevnými základy v~náboženských
tradicích. Od vědeckého bádání se odlišuje zejména tím, že rozum a hmotu
považuje za odrazové můstky k~hlubšímu poznání, nikoliv za vrchol a jedinou
platformu lidského poznání. Trvá však na tom, že duchovní zákonitosti jsou
stejně tak pevně dané, univerzální a ověřitelné (ovšem pouze osobní, subjektivní
zkušeností), jako zákony přírodní, popsané vědecky. Do třetice od klasické
křesťanské literatury se liší obzvláště tím, že Ježíšovu nauku považuje za návod
prvotřídní kvality pro vědomý vstup do věčného života zde na zemi a v~těle,
nikoliv po smrti. Věčným životem se míní stav, kdy člověk je vědomě věčnou
bytostí nezávislou na pomíjejícím těle. Tvrdě kritizuje překonaný a naivní
výklad, podle nějž se ctnostným životem dá dojít po smrti do nebe, dále dojít
spásy pouhou proklamací o~víře v~Krista a dodržováním přikázání a náboženských
obřadů.

Odkrývá smysl života a návod na jeho uskutečnění, který nestojí na slepé víře
ani na vlasní omezené lidské invenci.

\section{Karel Makoň}

\subsection{Duchovní vzestup Karla Makoně}

Ing. Karel Makoň se narodil 12. prosince 1912. Ve věku dvou let ho postihl zánět
levého ramene. Lékaři doporučovali amputaci ruky, k~čemuž jeho matka nedala
souhlas a na vlastní zodpovědnost nechala dítě operovat. Vzhledem k~tomu, že
ještě nebyly objeveny krevní skupiny, nebyla možná transfúze a proto musela být
operace prováděna opakovaně, aby dítě nevykrvácelo. Tehdejší anestetika nebylo
možné tak často podat tak mladému organizmu, proto byly operace prováděny při
vědomí. Malý Karel Makoň se zažívaje nesnesitelnou bolest naučil v~raném věku
opouštět svoje tělo. Tato opakovaná zkušenost měla u něho následek, že po
určitou dobu nepoznával svoji matku, zato začal spontánně rozpoznávat správné od
nesprávného a důsledně činit, co poznával jako správné.

Pro omezení rizika komplikací s~operovanou rukou bylo Karlovi zakázáno hrát si
s~dětmi. Svůj předškolní čas proto trávil sám na venkově jen se zvířaty. Díky
extrakorporálním zkušenostem se naučil rozumět řeči zvířat, obzvláště hus, které
ho vzaly za svého a s~nimiž pronikal do stavu zvířecího ráje.

Období ,,činění správného'', kdy si kupříkladu zapověděl kouření, alkohol i
veškerý pohlavní život, vyvrcholilo v~Makoňových sedmnácti letech, kdy si
přečetl myšlenku, že ,,tento život je mostem do věčnosti''. Tím započalo období
extází a vědomí, že je nesmrtelnou bytostí a smyslem jeho života je spojení
s~Bohem. Svojí matkou a prarodiči byl sice veden ke tradiční katolické víře, ale
nikdy na ni nepřistoupil, protože ,,v~nebi, kde by se jen díval na Boží tvář by
byla strašná nuda''. Nikdy tedy nevěřil, v~sedmnácti letech poznal.

V~tomto období se ustavičně modlil za to, aby dokázal Boha více milovat. Tato
modlitba trvala devět let a jejím vyvrcholením byla deportace do koncentračního
tábora v~Sachsenhausen v~roce 1939, coby českého vysokoškolského studenta.

V~koncentračním táboře byl Makoň sužován více, než ostatní: měl jakýsi
obzvláštní talent chytat rány a kopance. Prožíval nesmírné zmatení a frustraci
nad tím, že tak dlouho tak věrně sloužil Bohu, a teď se s~ním jedná jako s~kusem
hadru. Po čtyřech dnech utrpení nastal zlomový okamžik. Tamějším vězňům bylo
zakázáno pod trestem smrti přihlížet zabití spoluvězňů příslušníky SS. Makoň si
však nedal pozor a hleděl na právě takovou scénu. Vykonávající Němec si toho
povšiml a vyzval Karla Makoně, ať zůstane stát na místě, že hned, jak dobije
svoji momentální oběť, přijde zabít i jeho. Karel Makoň v~tu chvíli raději
odevzdal svůj život Bohu, a to bez přemýšlení a bezpodmínečně, se silou, nabytou
onou devítiletou modlitbou. Překvapivým výsledkem toho bylo, že SS-Mann tváří
v~tvář Makoňovi zbledl a v~hrůze se obrátil na útěk.

Makoň tehdy obdržel všeobjímající poznání smyslu života, jak svého, tak obecně,
a absolutní svobodu. Pohyboval se volně od baráku k~baráku, nezažíval hlad ani
jiný nedostatek, esesáci ho neviděli. Trávil svoje dny v~koncentračním táboře
burcováním ostatních k~probuzení k~pravdě, kterou sám zažíval.

Zanedlouho byl z~koncentračního tábora propuštěn a celý zbytek svého života
věnoval předávání svojí zkušenosti a hlavně návodu, jak k~ní přijít bez nutnosti
tak výrazných krizí, jakými sám v~životě procházel, a které považuje za
nepříkladné.

Zemřel v~roce 1993.

\subsection{Spisovatelská a přednášková činnost}

Karel Makoň ve svých duchovních dílech čerpá z~poznání, kterého nabyl
v~koncentračním táboře. Ještě předtím však napsal dopis {\em Utrpení a láska}
roku 1936 na podporu trpícímu příteli a roku 1939 přeložil spis {\em Bhakti
jóga}\cite{vivekananda2003bhakti} od Svámího Vivekanandy.

Do roku 1991, kdy v~činnosti ustal, napsal a přeložil dílo o celkovém rozsahu
3.613.211 slov nebo též 25.069.991 znaků. Nejrozsáhlejším jeho dílem je trilogie
{\em Mystika}, která sestává z~dílů
\begin{enumerate}
\item{{\em Západní starověká tradice} z~roku 1948,}
\item{
    {\em Srovnání jógy s~křesťanskou mystikou}
    z~let 1986 až 1989, obsahující překlad děl
    {\em Syntéza jógy}\cite{aurobindo1999synthesis} od Šrí Aurobinda Ghose
    a {\em Hrad nitra}\cite{teresa1588castillo} od Sv. Terezie z~Avily
}
\item{a konečně {\em Výklad evangelia Sv. Jana} z~let 1950 až 1953.}
\end{enumerate}

Dalšími rozsáhlými knihami jsou {\em Cesta vědomí} (1973-1974),
výklad církevního roku a církví doporučených biblických čtení
{\em Postila} (1965),
{\em Sladké jho} (1977 - 1980) obsahující překlad části díla
{\em Précis de Théologie Ascétique et Mystique}
od Adolphe-Alfreda Tanquerey,
{\em Umění následovat Krista} (1971),
autobiografické {\em Umění žít} (1969)
a {\em Základní kurs nadživotnosti pro ty, kteří si myslí, že nevěří a základní
kurs náboženství pro ty, kteří si myslí, že věří, neboť jsou si všichni rovni,
pokud umírají, aniž by se během života znovu narodili} (1967-1968).

Nikoliv pro jejich rozsah, ale význam si dovolím zmínit spisy
{\em Oběť mše svaté} (1951), kde je účast na katolické liturgii podána jako
návod pro spojení s~věčností,
{\em Pohádka na dobrou noc} (1980), kde je odhalen duchovní smysl pohádky o
Honzovi
a {\em Blahoslavenství} (1973).

Makoňovo dílo se šířilo hlavně samizdatem, za socialismu výhradně, ale i po
Sametové revoluci převážně. Psané dílo bylo několikrát kompletně přepsáno na
psacích strojích a po příchodu osobních počítačů ještě jednou. Všechny knihy a
spisy jsou volně k~dispozici na stránkách \texttt{makon.cz}. Jen hrstka knih
byla vydána, a sice
\begin{enumerate}
\item{Umění následovat Krista v~roce 1992\cite{makon1995umeni},}
\item{
    Pohádky nejen pro děti pod názvem {\em Odkrytá moudrost starých
    pravd}\cite{makon1992odkryta} v~roce 1992,
}
\item{Utrpení a láska v~roce 1995\cite{makon1995utrpeni},},
\item{
    Mystická koncentrace pod názvem
    {\em Mystická koncentrace a příprava k~ní}
    v~roce 1995\cite{makon1995mysticka},
}
\item{
    Otázky a odpovědi I - IV pod názvem {\em Světlo na cestu}
    v~roce 1999\cite{makon1999svetlo},
}
\item{
    Blahoslavenství v~roce
    2000\cite{makon2000blahoslavenstvi}\footnote{\label{note1}
        Duchovní úlohy a Blahoslavenství mají, zdá se, totožné ISBN.
    },
}
\item{
    Úlohy pod názvem {\em Duchovní úlohy} v~roce
    2002\cite{makon2002ulohy}\footnotemark[\getrefnumber{note1}]
}
\item{a Základní kurs nadživotnosti v~roce 2005\cite{makon2005zakladni}.}
\end{enumerate}

Většina děl se snaží podat více či méně ucelený návod pro vědomý vstup do
věčnosti, vždy z~jiného východiska nebo pro jiný typ čtenáře. Například {\em Umění
žít} je věnováno Makoňově nejmladší dceři a je z~velké části vlastním
životopisem. {\em Základní kurs nadživotnosti, pro ty, kteří si myslí, že nevěří, a
základní kurs náboženství pro ty, kteří si myslí, že věří} je kniha, která má
společný úvod a závěr, ale hlavní stať je rozdělena na dvě oddělené části, jedna
pro lidi nevěřící v~Boha, kde se autor opírá o experimenty s~tělem a o kritický
přístup, zatímco v~druhé části se důkladně rozebírá smysl Otčenáše a radí se,
jak tuto modlitbu praktikovat pro její spojovací účel. {\em Umění následovat
Krista} se zase soustředí na systematizaci cesty v~rozdělení na očistnou,
osvěcovací a spojovací část, jak to vykládá křesťanská mystická tradice.

\subsection{Rysy Makoňovy nauky}

Nauka Karla Makoně je dle mého názoru jedinečná. Pokusím se krátce představit
její charakteristiky, jak je hodnotím podle svojí osobní zkušenosti a svého
názoru. Serióznější porovnání by bylo námětem na jinou disertaci na jiné
fakultě.

Karel Makoň je moderním učitelem duchovní moudrosti. Jako mnozí vychází z~křesťanství. Považuje Bibli za vrcholný zdroj
moudrosti a Ježíšův život a výroky za nejdokonalejší návod k~duchovní realizaci,
jaký je nám momentálně k~dispozici. Zdůrazňuje, že je vždy potřeba se řídit
Ježíšovým příkladem jako celkem, nikdy částí vytrženou z~kontextu. Každý Ježíšův
výrok a úkon má svůj protiklad. Např. hlásá Ježíš nenásilí jednak příkladem,
jednak radou nastavit druhou tvář tomu, kdo člověka udeří do jedné. Jindy však
bičem vyhání kupce z~chrámu. Jedině syntéza výroků a činů s~jeho protiklady
mohou podle Makoně poskytnout použitelný návod, kterým se dá v~životě obecně
řídit.

Striktně zavrhuje doslovný výklad tzv. nadpřirozených událostí. Například
apokalypsa -- konec světa a druhý příchod Ježíšův, je podle něho ryze individuální záležitostí, která se
stane každému člověku v~jiný okamžik podle jeho vývoje. Dokládá to Ježíšovým
výrokem, že ,,nepomine toto pokolení, než se to všecko stane,'' (Mk 13,30) dále
srovnáním s~fenoménem mystické smrti, známým od mnoha jednotlivců i různých
tradic a vlastní zkušeností. Stejně tak stvoření světa je podle něho popisem
vývoje lidského jedince, obzvlášť jeho nitra. K~tomu zdůrazňuje, že nejde o
jednorázově proběhnuvší čin, nýbrž soustavné tvoření, které neustále probíhá, a
sedm dní stvoření je sedm kvalit, které jsou ve stvoření neustále přítomny.

Rozlišuje mezi Ježíšem, který symbolizuje naši věčnou podstatu, a Kristem, který
symbolizuje spasitelský úkol boží. Že tento není závislý na fyzické osobě Ježíše,
dokládá jeho výrokem: ,,Dříve, než Abraham byl, já jsem.'' (J 8,58)

Karel Makoň má několik oblíbených pasáží z~Bible, ke kterým se často vrací. Asi
nejvýznamnějšími z~nich je podobenství o marnotratném synu a podobenství o
hřivnách. V~podobenství o marnotratném synu popisuje symbol plně rozvinutého
lidského života, kde promrhání znamená investici do pomíjejícího, a je nezbytnou
podmínkou pro vzpomínku na otcův dům, tedy uvědomění si vlastní věčné podstaty a
sjednocení bytosti kolem touhy po návratu. Otcovo ocenění syna šatem, prstenem a
zabitím telete ukazuje na fakt, že jde o vyšší a tedy žádoucí stav oproti
,,dobrému synovi'', který otcovo dědictví nepromarnil. Podobenství o hřivnách
předestírá jako návod pro životní situace obecně, kde se doporučuje spatřovat
nejen ve statcích, ale i v~situacích hřivny dané od Boha, se kterými nakládáme
nikoliv pro sebe, ale pro něho. Zúčtování, kdy hospodář přichází, aby si vzal
výtěžek z~hřiven, máme vidět v situacích, kdy přicházíme o kontrolu nad
výsledkem svého snažení či nad situací. Moment odevzdání hřiven hospodáři bez
sebemenší pohnutky nechat si z~výtěžku něco pro sebe je klíčovým a následné udělení měst
namísto hřiven k~hospodaření je univerzálním pravidlem rozmnožení darů a
zodpovědnosti.

Křesťanské tradici vyčítá operování s~nevyzpytatelnou boží milostí. Bůh podle
Karla Makoně není člověk a tím méně náladový člověk, aby se mu tu něco zlíbilo a
ondy nezlíbilo nebo znelíbilo. I města za hřivny v~podobenství obdrželi služebníci nikoliv na
základě toho, jakou měl hospodář náladu, nýbrž podle míry svého hospodaření.
Stejně tak je zákonité, kdy člověka potká mystická zkušenost a vůbec cokoliv, co
tradice připisuje nevyzpytatelné boží milosti. Podmínky pro tuto dispozici
důkladně popisuje. Já jen shrnu, že stěžejním bodem je, jak to vyplývá
z~podobenství o hřivnách, vynaložení veškerých lidských sil (znásobení hřiven
bez přítomnosti hospodáře) pro nadpozemský cíl (hospodaření pro hospodáře, ne
pro sebe) a následné dokonalé odevzdání, když jsou lidské síly vyčerpány.

Dalším výrazným rysem Makoňovy nauky je, že vše podřizuje dosažení království
božího, čímž se odlišuje od mnoha moderních duchovních učitelů, kteří mnohdy
vycházejí z~lidských potřeb šťastného života, vztahů, hojnosti a podobně. Jednak
ho to připodobňuje ke klasickým katolickým mystikům a jednak (podle mne právě
proto) jeho nauka zaujme jen nepatrný zlomek lidí, kteří mají zájem o duchovno
či ezoteriku. Světské lidské problémy sice nikterak nebagatelizuje, naopak, radí
univerzální metodu pro jejich řešení v~díle {\em Zlatý klíč}, ale pro člověka,
který nehledá důsledně království boží především, je v~podstatě nepřístupná.

Na rozdíl od většiny moderních učitelů moudrosti má Karel Makoň velmi pozitivní
postoj ke všem civilizačním a změnám, včetně technizace, rozmachu
všudypřítomného vlivu systému, daním atp. Považuje je za příležitost nežít pro
sebe, nýbrž pro společnost, a tím trénovat život pro věčnost. Naopak vůči
sexualitě, sám užívaje termín ,,pohlavní život'' se staví mnohem zdrženlivěji,
než většina mně známých moderních autorů. Vidí v~sexualitě především vybíjení
boží síly za účelem vstupu do zvířecího ráje a doporučuje aspoň část života
prožít bez pohlavního života.

\section{Témata v mluveném korpusu}

Celý mluvený korpus Karla Makoně, jakož i jeho celé psané dílo, má jednotné
téma, jež by se dalo shrnout jako návod k~vědomému spojení s~věčností.
S~plynoucím časem, jakož i s~obměnami v~posluchačstvu se však mění i témata
jemnějšího rozlišení, kterých se Makoň dotýká.

Můžeme nalézt opakující se témata napříč celým korpusem. Jejich systematická
identifikace a anotace korpusu vzhledem k~nim je předmětem budoucí práce.
Inspirací pro tematickou anotaci může být např. Skorkovská (2011)\cite{skorkovska2011automatic}.

Namátkou mohu zmínit tato témata, která se v~korpusu objevují:

\begin{enumerate}
\item{soupeření Eliáše s Bálovými kněžími,}
\item{stvoření jako probíhající proces,}
\item{Job,}

\item{otcovství Josefovo,}
\item{přivolení Mariino,}
\item{události po Ježíšově narození,}
\item{prvních 30 let Ježíšova života,}
\item{křest v~Jordánu,}
\item{zázrak na svatbě v~Káni galilejské,}
\item{podobenství o marnotratném synu,}
\item{podobenství o hřivnách,}
\item{blahoslavenství,}
\item{spící Ježíš na rozbouřeném moři,}
\item{symbolika apoštolů coby lidských schopností,}
\item{Máří Magdaléna,}
\item{Lazar,}
\item{úkol Jidášův,}
\item{Lotr na kříži,}
\item{ukřižování,}

\item{obrácení Šavla ve Svatého Pavla,}
\item{manželé, kteří padli mrtvi, ve Skutcích,}

\item{Svatá Terezie z~Avily,}
\item{Otec Pio,}
\item{Svatý František z Assisi,}
\item{Svatá Terezie z Lisieux,}
\item{Svatý Augustin,}

\item{Lao C´,}
\item{Milarepa,}
\item{Siddhárta Gautama Buddha,}
\item{Ramakrišna,}
\item{Karel Weinfurter,}

\item{operace v~dětství,}
\item{život se zvířaty,}
\item{extatické stavy,}
\item{neschopnost hřešit,}
\item{konání správného,}
\item{devět let modlitby a skrytá sebeláska,}
\item{koncentrační tábor,}
\item{operace ledvin,}
\item{vlité poznání,}

\item{opuštění dosaženého stupně,}
\item{krize na cestě,}
\item{celobytostné sjednocení,}
\item{sebeodevzdání,}
\item{číselná symbolika v~Kabale,}
\item{symbolika rakety,}
\item{symbolika matematických vzorců,}
\item{úloha neklidu,}
\item{první krok na cestě,}
\item{pohádka o Honzovi,}
\item{posmrtný život,}
\item{hadí síla,}
\item{Satan,}
\item{čakramy,}
\item{pohlavní život,}
\item{stylizace života,}
\item{zákonitost boží milosti,}
\item{sat, čit, ananda,}
\item{indická tradice,}
\item{Tao,}
\item{mithraismus.}

\end{enumerate}

Jmenovaná témata můžeme rozdělit do kategorií
\begin{itemize}
\item{starozákonních postav a událostí,}
\item{života Ježíšova,}
\item{ostatních postav a událostí Nového zákona,}
\item{křesťanských světců,}
\item{ostatních významných osobností,}
\item{událostí z~Makoňova vlastního života}
\item{a prvcích na cestě k~Bohu obecně.}
\end{itemize}

O zmapování témat a jejich pokrytí v~korpusu proběhlo a probíhá několik pokusů.
Prvním z~nich jsou strojově psané indexy Víta Elgra k~magnetofonovým
páskám. Ty jsem nafotil do 258 fotografií. Jejich obsahem je posloupnost
záznamů, z~nichž každý je uvozen pozicí počítadla na magnetofonu, za čímž
následuje shrnutí tématu cca. do 50 znaků. Některé záznamy jsou zvýrazněny
podtržením či kapitálkami. Typická délka jednoho takto označeného úseku je 1 -
10 minut. Tyto indexy jsou přiložené k~nahrávkám. Problémem je, že u kotoučů
není patrné, který digitalizovaný soubor odpovídá které stopě označené v~indexu
jako {\em a}, {\em b}, {\em c} nebo {\em d}.

Krom toho existují podrobnější indexy taktéž od Víta Elgra ve formě listů
formátu A4, psané z~menší části na stroji, z~větší části psacím písmem, kde
interval mezi jednotlivými úseky je často v řádech desítek sekund. Těch je
nafocených 350 stran.

Dále Ing. Milan Tulach v~rámci tohoto projektu po přepisu přednášky učinil vždy
výběr pasáží, které považoval za stěžejní a opatřil je časovými značkami. Pokryl
tak toho času 44 nahrávky.

Konečně já sám si průběžně dělám poznámky k~právě poslouchané nahrávce na stejný
způsob jako MUDr. Elger, jen digitálně a pozice označuju identifikátorem
nahrávky a časovou pozicí. Zatím jsem takto pořídil 623 záznamy z~56 nahrávek.

Pozice počítadla na magnetofonu, kterými označoval dr. Elger záznamy v indexech,
jsem se pokusil převést na časové údaje. Počítadlo se inkrementuje při každé
otáčce cívky, na kterou se páska navíjí. Uplynulý čas je tedy kvadratická funkce
pozice počítadla. Mělo by tedy stačit nalézt několik málo odpovídajících párů
pozic počítadla a času a z~toho interpolovat koeficienty v~hledaném polynomu.

Tak jsem dospěl k~výrazu $t = 0.0008605c^2 + 1.674c + 3.998$. Bohužel vyšlo
najevo, že po hodině trvání nahrávky se kotouč otáčí tak pomalu, že pozice
počítadla se změní až za několik desítek sekund. To způsobuje, že interpolační
koeficienty jsou velmi nepřesné a v~kombinaci s~nepřesností při určování nové
pozice to způsobuje, že začátek hledaného tématu se nachází i více než minutu
před či za predikovanou pozicí.

Tento problém lze řešit jednak přesnějším určením funkce času podle pozice
počítadla, a to buď použitím hardwarového počítadla, a nebo přesnější
interpolací s~použítím většího množství bodů, a jednak využitím predikce začátku
tématu v~několikaminutovém okolí pomocí komputačnělingvistických metod.

\subsection{Pokusy o automatickou identifikaci témat}

Provedl jsem dva ,,baselinové'' pokusy o automatickou identifikaci témat
v~mluveném korpusu.

První z~nich využívá toho, že pojmenované entity a některé další výrazy se běžně
nevyskytují v~řeči, pokud se nemluví právě o nich. Vybral jsem namátkou klíčová
slova
\begin{enumerate}
\item{Lazar,}
\item{Mithra, mithraismus,}
\item{Satan,}
\item{Svatá Terezie,}
\item{pohádka.}
\end{enumerate}

Pohádku jsem vybral jakožto opakující se téma, které není vázané na pojmenovanou
entitu, ačkoliv by bývalo šlo použít jméno Honza, které se u Makoně vyskytuje
často právě ve spojitosti s~pohádkou.

V~přepisu korpusu, kde přibližně 70 hodin je
přepsáno ručně a zbytek více než tisíce hodin automaticky, jsem vyhledal kmeny
výše zmíněných slov. Výsledek hledání shrnuje tabulka~\ref{tab:topicsearch}.
U výsledků jsem manuálně zkontroloval, je-li tématem skutečně hledaný výraz.
Pokud bylo výsledků hledání více než 20, zkontroloval jsem toto u prvních
dvaceti výsledků, ovšem každý z~jiné nahrávky.

\begin{table}[htpb]
\begin{center}
\begin{tabular}{|l|l|r|r|r|r|}
\hline
téma &
dotaz &
\makecell{výsledků\\ v~automat.\\ přepisu} &
\makecell{očekávaný\\ počet výsl.\\ v~aut. přep.} &
\makecell{výsledků\\ v~manuálním\\ přepisu} &
precision \\
\hline
Lazar & \texttt{lazar.*} & 16 & 171 & 14 & 8/10   \\
Mithra & \texttt{mith?ra.*} & 0 & 0 & 0 & n/a   \\
Satan & \texttt{satan.*} & 308 & 1575 & 129 & 16/20   \\
Sv. Teresa & \texttt{terez.*} & 882 & 1111 & 91 & 15/20   \\
pohádka & \texttt{pohádk.*} & 216 & 671 & 55 & 18/20   \\
\hline
\multicolumn{5}{|l|}{průměrná precision} & 81.25\%\\
\hline
\end{tabular}
\caption{výsledky textového vyhledávání v~přepisu; precision počítána pouze
z~automatických přepisů}\label{tab:topicsearch}
\end{center}
\end{table}

Precision převyšující 80\% se zdá být slibnou a poukazuje na fakt, že současná
kvalita přepisu umožňuje v~korpusu rozumně vyhledávat. Všechny výsledky však
byly velice dobře srozumitelné. Ani jeden nebyl v~některém z~akusticky
defektních souborů, což vede k~domněnce, že tyto ještě nejsou ani zdaleka
uspokojivě přepsané pro účely textového vyhledávání.

Celkem 7.6\% slov v~korpusu je manuálně přepsáno. Sloupec ,,očekávaný počet
výsledků v~automatickém přepisu'' obsahuje interpolaci toho, kolik výsledků by
mělo být obsaženo, pokud by frekvence byla stejná jako v~manuálním přepisu. Je
zvláštní, že poměr očekávaných a dosažených výsledků se tak různí v~závislosti
na dotazu. Může to být způsobeno tím, že některé z~nich jsou pro rozpoznávač
obtížnější na přepis, nebo také tím, že určité téma se vyskytuje v~oblasti,
která je disproporčně buď z~velké nebo naopak z~malé části přepsána. Je téměř
jisté, že aspoň pro některé z~vyhledaných témat je recall velice nízký.

Druhý pokus o návrh metody zmapování témat s~využitím digitální analýzy se zakládal na
domněnce, že v~době, kdy Makoň o určitém tématu psal knihu, o něm bude
pravděpodobně také mluvit na přednáškách. Pro ověření domněnky jsem se zaměřil
na téma Svaté Terezie z~Avily. V roce 1988 Makoň překládal její dílo {\em Hrad nitra
(El castillo interior)}. Vzhledem k~tomu, že u většiny nahrávek známe rok jejich
pořízení, lze zjistit distribuce výskytů vyhledávání podle roku. Pro dotaz na
Svatou Terezii tuto distribuci ukazuje obrázek~\ref{fig:teresa-year}.

\begin{figure}[htpb]
\includegraphics[scale=0.8]{rc/teresa-by-year.eps}
\caption{Počet výsledků vyhledání dotazu \texttt{terez.*} v~přepisech podle
udaného roku nahrávky}
\label{fig:teresa-year}
\end{figure}

Elevace kolem roku 1988 v~grafu domněnku korelace mezi tématem právě psané knihy
a přednášek podporuje.

\section{Nahrávání}

O průběhu nahrávání mám pouze kusé a anekdotické informace. Nejstarší datum, na
které jsem u nahrávky narazil, je z~roku 1970. Je možné, že některé nahrávky
jsou staršího data, ale nic nenasvědčuje tomu, že by jich bylo mnoho a byly
výrazně starší. Vzhledem k~tomu, že Karel Makoň začal evangelizovat už
v~koncentračním táboře na konci roku 1939 a přestal až v~roce 1991, je
pravděpodobné, že záznam je k~méně než polovině jeho slov.

Přednášky v~úzkém kruhu přátel se konaly na různých místech Československa.
Existovala skupinka v~Plzni, skupinka v~Praze a skupinka v~Gottwaldově, dnešním
Zlíně. Některé z~nahrávek jsou z~událostí, které bychom dnes nazvali retreaty --
několikadenní skupinová setkání v~odlehlých místech za účelem duchovního
usebrání. Jedno z~takových míst bylo v~Kalech u Brna, další na chatě Čeřínek
v~Českomoravské vrchovině, ještě jiné ve Žiaru na Slovensku. Ostatní nahrávky
jsou povětšinou ze setkání u některého z~členů komunity.

Naprostou většinu nahrávek, které mám k~dispozici, pořídil MUDr. Vít Elger ze
Zlína. Nahrávalo se s~tehdejší nejmodernější technikou a pásky byly pečlivě
skladovány, to platí alespoň o archivu Víta Elgra. Nahrávky z~ostatních míst
také existují, ale jsou spíše raritou a často jsou hůře zachované a ne tak
systematicky označené.

Část nahrávek (30\% celkové délky) je nahraných na kotouče, zbytek na kazety. Ve
většině případů má každý kotouč a každá nahrávka identifikátor. Některé kusy
jsou bez identifikátoru, některé dvojice mají totožný identifikátor a různý
obsah.

Většina nahrávek je z~kazet s~identifikátorem ve formátu \texttt{YY-NN}.
Například \texttt{85-05} je pátá kazeta z~roku 1985. Z~nich je 686
výsledných souborů z celkových 802, které mají původ v~kazetách.

Celkem z~39 kotoučů, které jsem sám digitalizoval, jich 36 bylo nahraných
rychlostí 9.53cm za sekundu. Zbylé tři rychlostí 2.38cm za sekundu. Na jeden
průchod takového kotouče se vejde šest hodin záznamu, ale za cenu citelného
snížení kvality, alespoň po dekádách skladování. 24 kotouče jsou označeny
písmenem. Posloupnost je více méně abecední, ačkoliv tři různé kotouče sdílejí
identifikátor písmenem ,,I'' a nedostala se ke mně žádná páska s~písmenem
,,G''; asi se ztratila. 85 kotoučů (včetně těch, které jsem nedigitalizoval já)
má v~identifikátoru ročník v~rozmezí od 1973 do 1988. Vyskytuje se zde však
mnoho duplicit, takže skutečný počet rozličných nahrávek je v~této kategorii
pravděpodobně mnohem menší. Deset kotoučů má číselný identifikátor, dvacet devět
textový a dva byly vůbec bez identifikátoru.

Existují také dva videozáznamy. Jeden, tříhodinový, je ke zhlédnutí na YouTube:
\texttt{https://www.youtube.com/watch?v=UaNm9jnnJiA}

\section{Digitalizace}

U většiny kazet byla digitalizace prováděna stylem jedna strana do jednoho
souboru. U kotoučů to byl jeden kanál jednoho průchodu z~kotouče na kotouč do
jednoho souboru. Výjimku zde tvoří kazety digitalizované v~módu auto-reverse,
s~čímž jsem v~průběhu dvou let digitalizace experimentoval.

Následuje vyčerpávající výčet médií, které odpovídají jednotlivým
digitalizovaným souborům:

\begin{enumerate}
\item{strany kazet: 615 souborů,}
\item{celé kazety: 140 souborů,}
\item{průchody z~kotouče na kotouč: 112 souborů,}
\item{převzaté, nejisté: 222 soubory,}
\item{dvě po sobě jdoucí kazety: 1 soubor.}
\end{enumerate}

Převzaté soubory byly digitalizovány ostatními lidmi ještě před tím, než jsem
začal digitalizovat já. Formát pro digitalizaci, který jsem používal, byl 48kHz,
16 bitů bez zrychlení či zpomalení. Výjimku z~digitalizace v~reálném čase tvoří
kotouče nahrané rychlostí 2.38cm za sekundu. Ty byly digitalizovány standardní
rychlostí 9.53cm za sekundu, načež jim byla nastavena čtvrtinová vzorkovací
frekvence.

Pro digitalizaci jsem používal nejdříve zařízení {\em Ion Tape 2 PC}, které
poskytuje USB rozhraní jako externí zvuková karta. Později jsem začal používat
přehrávač značky {\em Denon} a externí zvukovou kartu {\em Lexicon Alpha} coby převodník
z~analogového signálu do digitálního formátu. Kotouče jsem digitalizoval pomocí
přehrávače Tesla B-115 připojeného taktéž do zvukové karty Lexicon Alpha.

% získávání přepisů
%  iniciální přepis v Praatu nebo to byl Transcriber?
%  graf přibývání podle přispěvatelů, času, nahrávek atp.
% nahrávky samotné (z předchozích článků)
% grafické indexy
